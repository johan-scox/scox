Mitt namn är Johan Skoglund och har ett stort intresse av områdena inbyggda system och elektronikkonstruktion, som bland annat mynnat ut i mitt examensarbete som innebar en undersökning och implementering av Linux i trådlösa IP-telefoner vid Ascom Tateco AB. Jag har läst till civilingenjör vid Chalmers, Datateknik med inriktning mot ”Konstruktion av digitala system” och ”Inbyggda datorsystem”. Ert företag verkar lockande då jag söker ett spännande och utvecklande jobb med dagliga utmaningar som ställer mina kunskaper och min förmåga på sin spets.

5 anledningar till varför jag är intressant för ert företag:

• Jag är ambitiös och målinriktad samt har lätt för att kommunicera i tal och skrift, både i svenska och engelska.

• Jag är initiativrik och har lätt för att lära mig och tillämpa nya kunskapsområden. Detta visas exempelvis i mitt examensarbete där jag fick undersöka samt arbeta med inbyggda realtidsoperativsystem inom telekommunikation.

• Jag är strukturerad och ansvarsfull och tycker om att jobba i projektform, men har heller inga problem att själv åta mig större projekt. Via min utbildning har jag erfarenhet av projektarbete med fokus på identifiering och specifikation av krav, strukturerad design samt testning och verifiering. Via mitt examensarbete har jag erfarenhet av att jobba enskilt.

• Jag är flexibel och öppen för utmaningar och nya erfarenheter. Jag har bland annat studerat mitt fjärde år på datateknik vid Griffith University i Australien för att bredda min utbildning och fördjupa mig inom ett nytt språk och en ny kultur.

• Mina vänner uppfattar mig som en glad och nyfiken människa med glimten i ögat som även har lätt för att samarbeta med andra människor. Jag har varit aktiv både inom sektionen och kåren vid Chalmers.

Hög arbetskapacitet och stort engagemang i kombination med min breda utbildninginom datateknik tror jag skulle kunna göra mig till en värdefull medarbetare hos er.

Ser fram emot att höra från er och få berätta mer om mig själv.

Med Vänliga Hälsningar
Johan Skoglund