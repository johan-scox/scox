Får väl presentera mig lite också:

Mitt namn är Johan Skoglund och är född och uppvuxen i Göteborg. Är utbildad civilingenjör i datateknik från Chalmers, och jobbar nu som mjukvaruutevecklare på ett elektronikföretag här i Göteborg. Bor i Lunden med min flickvän Lotta, övriga fritsidsintressen förutom HT och umgås med vänner är badminton, frisbeegolf, platespotting och Star Trek.

Har haft mitt lag sedan nyårsdagen 2002 / starten av säsong 15, alltså i lite drygt 4 år, eller 13 säsonger. Har tränat försvar mesta tiden av detta (7-8 säsonger), men även SU (3 säsonger), avslut (2 säsonger), samt lite målvakt och en del framspel. Mest försvarsträning har det blivit, men just nu är det avslutsträning som gäller.

Min truppstrategi går ut på att kunna spela så varierade taktiker som möjligt, därav ha en bred men "specialanpassad" (multipeltränade spelare, specialiteter mm) trupp. Just nu spelar jag oftast 433 med kontringar eller en offensiv 343. Har i truppen just nu två dubbeltränade offensiva innerbackar samt tre "bra" kontringsbackar som jag i princip bygger upp mina taktiker på.

Spelar för närvarande i trean för första gången, efter att ha vunnit min fyra förra säsongen, trots nykomling (nygammal i fyran dock) och 6:e plats i löne-, TSI och *-ligan för serien, något jag var mycket nöjd över. :o) Lär dock åka på stordäng i år, men skall göra mitt bästa för att hänga kvar. Till sist är jag även assisterande/taktiskt coach i U20-Nigeira, där vi (jag och Makkan84) just nu som bäst håller på och bygger upp en ny trupp inför nästa kvalomgång, säsong 29.

/Johan