10-årsjublieum!

Vi har ju sett några sådana här trådar under hösten, och då var det även min tur att fira 10 år med Hattrick! Fick laget på nyårsdagen 2002, efter att fått vänta drygt 5 månader på att få laget, det var sannerligen andra tider då. Tänkte försöka sammanfatta mina 10 år med Hattrick här, mest för min egen skull, men kanske kan vara kul för någon annan att läsa också, vad vet jag? :o)

Jag blev övertalad under sommaren 2001 av två kamrater som hade lag redan att skaffa ett lag här på Hattrick, och därmed registrerade jag mig för ett lag i juli. Namnet Granviks kommer från huset jag växte upp i, som i dagarna jag registrerade laget revs, så var lite som ett minne över det huset. Glömde sedan av Hattrick igen, då inget hände på ett bra tag, men på nyårsdagen 2002 fick jag då till slut laget. Lite tursamt var det precis i ett säsonguppehåll, vilket var motiverande så man inte startade med att ligga under i serien. Laget skapades i nyskapade division 6, säsong 15 (HT6), och tack vare lite tips från kamrater och i forum jag började spela 352 direkt, samt köpa in lite yngre spelare som var träningsbara, och såg till att inte missa några träningsmatcher. Efter någon månad bytte jag tränare, genom TV-pengarna alla lag i HT fick som injektion för ekonomin. På den tiden slumpades tränaren fram, så jag fick byta ca 20 gånger har jag för mig, innan jag fick en enastående tränare (max på den tiden), med vettig ledarförmåga. Första säsongen hoppade jag runt lite bland träning, var väl inte optimalt så klart, men man lärde ju sig. Sportsligt gick det strålande, jag gick igenom första säsongen utan poängtapp, så maximala 42 poäng tog jag, första och enda gången jag lyckats med det. :o)

Säsong 16 startade också bra med ett antal segrar, 18 segrar låg sviten på innan jag till slut förlorade min första match. Lite halvknackigare andra halva av säsongen, men lyckades ändå vinna även femman min första säsong, men med lite poäng, så kvalmatch, där jag dock förlorade klart. Efter detta började laget bli lite mer struktureret; supporter införskaffades, där anteckningar över träningsstatistik mm gjordes (har fortfarande kvar dem då jag haft supporter sedan dess), jag började en av mina många försvarträningsperioder, med 5-backlinje i alla matcher, och en viss spelare införskaffades, Bengt-Åke Olenhult [playerid=4253616], en spelare jag tränade, och som styrde min träning, under 10 säsonger, som även är spelaren som namngett min arena. Han var offensiv mittback, rätt ovanligt på den tiden, och dumt nog sålde jag honom, men lyckades köpa tillbaka honom senare, något som då boostade en svikande motivation för HT. Han blev klubblegendar för bara ett par veckor sedan, efter 339 matcher för klubben, varav 243 tävlingsmatcher, mest i båda kategorier.

Kommande säsonger handlade mest om att långsiktigt nöta träning, i första hand försvar, vilket innebar mittenplaceringar i femman, men allt bättre spelare som kunde säljas av eftersom, och övriga laget förbättrades med de pengarna. Något jag alltid gjort, har inte varit mycket för att spara pengar, alltid plöjt ner dem i förbättrande av laget, även om det kanske inte varit långsiktigt bäst strategi för laget. Bodde ett år i Australien under denna tid, så var "enkelt" att nöta med laget, fokus på andra delar för egen del, men långsiktighet har alltid varit det som jag sett som roligt med HT, planeringen och att sedan genomföra detta enligt plan (trots föregående uttalande om ekonomin). Hade ett par tätstrider i femman innan jag lyckades klättra till fyran, kom tvåa på 33 resp. 37 poäng innan jag till slut vann femman på 39 poäng, och klättrade. Cupen gick knackigt, men satsade sällan på den, men spelade redan då t-matchturneingar mot slutet av säsongen, då i klassiska HT6-förbundet.

Väl uppe i fyran gick det också fint, två andraplatser, mycket tack vare SU-träning då, innan det blev försvarsträning igen, och som brev på posten så blev ju resultaten något sämre då också. IV.152 var första serien jag spelade i som hade en aktiv seriekonferens, något jag insett är väldigt viktigt för den personliga motivationen. Sista två säsongerna innan klubbens första nedflyttning spelade i serien även ett visst lag med ett väldigt långt lagnamn, coachat av TK5141, någon jag smått började prata med även internt. Nåväl, det det blev repass till femman, samtidgt som Djurgården vann serien och klättrade upp till trean. Jag slog om till avslutsträning för första gången, och vann min återkomst i femman direkt, liksom fyran jag gick upp i faktiskt, båda rätt inaktiva serier, så tur var väl det. Kvalmatch blev det denna säsong 27, en match utöver det vanliga, den jag brukar lista som min mest minnesvärda: [matchid=58793222]. Underläge 3-0 i paus, vinst 3-3 efter full tid, 3-4 i förlängning. Det är underhållning på hög nivå det!

Säsong 27 var minnesvärd även av en annan anledning, då jag i början av säsongen blev kontaktad av Makkan, som just blivit vald till förbundskapten för U20-Nigeria, och ville ha med mig som assisterande för truppval, taktik, mm. Jag var relativt forumaktiv på den tiden, svarade på frågor, mm, och förhållandevis kunnig på matchmotorn, så det var ju smickrande att bli tillfrågad, och kändes som kul att prova på något nytt efter sådär dryga 3 år med HT. Det blev starten på ett längre, och fortsatt, engagemang inom landslagsvärlden, och på ett långt sammarbete med Makkan, efter U20-Nigeria följde även U20-China, U20-Misr dubbelt upp, LL-Sverige även det dubbelt upp, mycket lyckat och kul, krönat med ett brons för den massiva tid man lade ner. Men, krönikan här skall väl handla om Granviks i första hand, inte om landslag.

Åter till historien, säsong 28 gick vi då alltså efter kval upp i trean, III.46 [leagueid=67], där jag i god vana kom bra till direkt, tvåa blev det i preimiärsäsongen, efter förstaplacerade Djurgården 71s Götecastleuleå HF [teamid=1953], som jag udda nog hamnade i samma serie som igen. Han lyckades dock ta sig vidare uppåt efter ett par säsonger, själv fastnade jag där i smått otroliga 14 säsonger innan jag tog mig därifrån, 196 matcher. Men aktiv och kul serie, så var en givande HT period - men brände mycket sparade resurser i slutet när jag började bli lite frusterad att inte klättra; serien var ofta topprankad, och inte sällan hade vinnaren av serien större chans att hamna i en lättare serie än svårare (Hat-snitt) vid uppflyttning. Angående antalet matcher - udda nog så har nu en seriekollega i just III.46, Hausmüll [teamid=46156], också spelat 14 säsonger i III.46 nu, så stannar han kvar i serien slår han nästa säsong mitt rekord där, något oväntat får jag nog säga. 
 
 Lyckades som sagt till slut gå upp till tvåan, och klarade då ett sekundärt långsiktigt mål, att komma högre än honom som fick mig att börja spela en gång i tiden, även om han sedan länge slutat spela, så fick man ju så klart frågan om man tagit sig högre ännu. Första säsongen i tvåan slutade även här med en andraplats, och jag insåg väl då att resurserna började bli väl tunna, och då var det dax att göra ett försök att komma upp i ettan i varje fall. Samtidigt insåg jag att mitt långsiktiga mål inte var så långsiktigt längre, en eller två säsonger framåt sträckte sig målen, och det var ju en stor del i en allt mer sviktande motivation. Så då växte mitt mål fram; homegrown. Satsa på egna spelare, försöka få fram ett eget lag. Funderingarna hade varit där ett bra tag, men så kom nyheten med snabbare träning, och då blev målet klart. Så i slutet av min första säsong i tvåan, säsong 42, började jag försöka köpa tillbaka spelare, i liten skala. Fortfarande med slagkraftiga spelare kvar i laget, då jag inte ville falla som en sten i seriesystemet; min redan aningen svaga motivation hade inte klarat det. 
 
 Den långsamma övergången till tillbakaköpta spelare lyckades rätt så bra, 3 raka tredjeplatser i tvåan, samtidgt som laget fick fler och fler egna spelare, främst tillbakaköpta, men en och annan direkt från juniorlaget. Säsong 45 slutade jag köpa externa spelare helt, och säsong 46 sålde jag av sista externa spelarna. Lite för klena spelare hade jag trots allt, som väntat, så det blev en oundviklig nedflyttning till trean igen, men trots allt bara andra nedflyttningen på 10 år, inte helt dåligt facit trots allt. Framme vid nuvarande säsong, säsong 47, då gjordes som sagt min hjälte och f.d. motivationsfaktor B-Å till legendar, och till sist byttes min tränare ut för två dagar sen till en egen omgjord spelare, och laget var därmed helt omgjort till homegrown!
 
 Till sist, lite om framtiden. Lär nog falla ner till fyran i år, men tror faktiskt att laget snart skall kunna vara tillbaka i trean, långsiktigt kanske även tvåan, det det beror så klart på konkurrens i aktuella serien, samt eventuella ändringar från HT's sida. Min långsiktiga plan är så klart att byta ut hela laget till helt egentränade spelare, men det kommer ske i enlighet med min långsiktiga "cykelplan", så kommer ta den tid det tar. Alltså 15-16 säsonger eller så. Långsiktiga planer med andra ord, men det innebär också att motivationen är tillbaka. Och involverar helt andra faktorer än innan, andra begränsningar, andra faktorer att planera i trupp och taktikplanering, både i A-lag och det nu mycket viktigare juniorlaget. Kort sagt, jag ser fram emot mina nästa 10 år!