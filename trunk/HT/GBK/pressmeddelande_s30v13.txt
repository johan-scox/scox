Mitt uppe i en flytt och allt, så informationen senaste veckorna har varit knapphändig. Glada nyheter denna veckan dock, efter 3 förlustmatcher i rad, där vi släppt in 4 mål i varje match, lyckades vi äntligen håva in en seger, 3-1 efter en jämn match med två SE-mål för oss och antagligne en del flyt med tanke på lagdelsbetygen. Med dåligt självförtroende, usel form på forwards och mittfältare, och en skada på viktigaste backen under matchen var nog tur viktigt ändå. Det var dessutom en ruggigt vikig match runt strecket, förlust och vi hade varit i riskzonen för att hamna på en sjundeplats och nedflyttning, nu blev det istället 3:e plats, och bara en konkurrent under strecket som har har teoretiskt möjlighet att komma ikapp poängmässigt. Kontrakten är dock inte helt säkrat ännu, men vi har 10 måls bättre målskillnad än vår konkurrent om kontraktsplats, Midnattssolen, så poäng eller en målsnål match i sista rundan och kontrakten är klart. Midnattsolen möter dessutom laget på 7:e plats, på bortaplan, och deras chanser till poäng är nog minimala, så utsikterna är onekligen ljusa. Men med tanke på att kval kanske blir verklighet ändå kommer vi satsa på att spika igen så gott det går och ladda inför ett eventuellt kval. Bör dock kanske inte skriva för mycket om taktiken här i nyhetsbrevet då söndagens motståndare också läser detta nyhetsbrev. ;o) Så allt jag skriver kanske är rökridåer? ;o) Skämt åsido, vi möts i ett derby, Djurgården blir direktkvalificerade till tvåan vid vinst, känner till mitt lag väl och är av förklarliga skäl mycket mer motiverade att vinna, så vinst är inget vi tror mycket på, speciellt inte efter urladdningen mot Borlänge nu sist. Men vi kommer göra vårt bästa, och experimentera lite med taktiken, som vi brukar göra i matcherna mot Djurgården. :o)