Hejsan kära landslagsfans!

Då var det som sagt äntligen dags för tävlingsmatch igen, och dags att redogöra för dagens taktik. Tänkte att jag skulle pröva ett nytt grepp idag, och posta varje stycke för sig, istället för att skriva hela inlägget och posta i slutet av matchen. ;) Man kan tycka att jag kunde skriva detta lite tidigare än under matchens gång, men i god tradition sattes slutorden i god tid innan orderdealine, alltså ca en minut innan orderdeadline. :)

Öppningsmatch som sagt, jag redogjorde lite för förutsättningarna i första inlägget, men öppningsmatcher i gruppspelet är alltid väldigt viktiga, då om man förlorar kan tvingas bränna stämning och/eller behöva ta poäng mot lag som offrar stämning senare. Nu öppnar vi mot svåraste laget i gruppen, ett lag med väldigt rutinerade spelare, och med en coach med meriter; vunnit Sebriska högstaligan senaste 4 säsongerna och därmed också spelat HM ett par säsonger. Han har också varit U20-kapten två mandatperioder tidigare, så han har erfarenhet av landslagsspel. Serbien har som sagt liksom vi god stämning inför detta gruppspel, maximerad till och med, så aningen högre än vad vi ligger. Även högt självförtroende inom steget.

Så, hur tar man sig an en sådan motståndare med de förutsättningarna? Efter träningen igår kunde vi konstatera att trots att Sveriges trupp gick upp i form och Serbiens form gick ner rätt rejält, så har de en bit bättre form på sina killar. Med andra ord var det läge att ta in spelare för oss för att kunna matcha dem, baserat på vald taktik. När vi tittade på hur formen såg ut på deras trupp så verkade det uppenbart väldigt lämpat för att spela 352 med defensiva forwards, något de också spelat mycket i kvalet, och som även coachen använder frekvent i klubblaget. Liksom Sverige och merparten av elitlagen i världen skall väl dock sägas. ;) Npväl, vad som även stod ut gällande Serbien var även deras förmåga att kontra, inget de använder överdrivet ofta, men spelarna har bevisligen talangen för det, då de kunnat kontra framgångsrikt tidigare. Med detta i bakhuvudet, samtidigt som vi förutsatte en tdl från dem, något annat vore väldigt oväntat och ärligt talat ostrategiskt från dem, så fick vi se till att ställa upp för att även kunna möta en 442 från dem. om man skall kvantifiera det så låg väl sannolikheten på 60-40 352-442 typ, även om vi nog inte var helt eniga i fördiskussionerna om exakta troligheten. Nåväl, huvudspår 352 med täckning för 442, och byten för att mota detta helt enkelt.

Så, vad landar detta i för uppställning då. Ganska naturligt landar diskussionen rätt snabbt i 352 vs en kontringsuppställning, i detta fallet 442 liksom för dem. Dock såg vi det som troligast med 352 från dem, och i både en 352 eller 442 från dem kan de prestera kompetenta anfall, så vi kände att vi nog ville mota detta med en bra bunt mittfält också, och en god dos anfall på det, men med tanke på kontringsrisken fortfarande ställa upp med ett lagom försvar. En hederlig balanserad 352:a helt enkelt, knappast en överraskande uppställning, men likväl en stark sådan som klarar sig bra mot mycket. När man då går in på detaljnivå för spelarorders och eventuella nya spelare, såg vi väl snabbt att det var önskvärt med en ytter till, då vi "bara" hade två i truppen och vill köra två yttrar, och vi hade också en ytter i god form utanför truppen, snabba Algot i enastående form. Framåt har Game Winner lite formproblem, och där hade vi också en naturlig ersättare i form att LL-giganten med lite större skor och rödare näsa än vanliga dödliga, mannen med JK som smeknamn. Flyttar vi fokus till mittfältet hade vi efter träningen egentligen inga killar i riktigt bra slag, och vi tittade då mot Allsvenska serieledarna, och blickarna landade då på deras mittfältsfantom Klas, som visat storform senaste tiden. Vi var nära nog nöjda där, tills vi började med detaljarbetet med specifika spelarorders, och landade i att det hade varit fint med lite bättre anfall och mittfält på samma gång, med bibehållet försvar, och lösningen stavades då Māris, en IMUPK som varit i åtanke under kvalet många gånger, men aldrig fått chansen i slutändan. Men idag var det till slut hans dag att få chansen på plan, och därmed är alla 4 nya spelare valda.

Så, till sist exakt uppställning då. Den som tröttnat på mina långa texter vid det här laget (det är bra för att undvika nervositeten att sitta och skriva detta istället för att sitta och frenetiskt klicka upp uppdateringsknappen och bita på naglarna, eller vika tvätt och städa som tidigare Fk's har pysslat med...), kan ta en titt på skärmdumpen av uppställningen helt enkelt:
[link=http://www.scox.se/HT/VM-XIX-GS2-Srbija-Sverige.png]

Så, uppställningsmässigt ser det väl ut som rätt ofta för Sverige, normala ordrar mest överallt utom i anfallet, och en balanserad coach som ser till att både försvar och anfall landar på en lagom nivå. Undantaget för dagen är ju då som nämnts tidigare vår IMUPK Māris, som boostar vårt anfall på vänsterkanten en bra bit, bra mot starkt försvar (kontringar), men även en klart bättre målchanskonvertering, något vi vid mittfältsuppskattning såg att vi kunde ha råd med. Ta det lugnt och normal taktik är ordrarna till grabbarna.

Uppställning i ord också; tränare Pontus står som många gånger i kvalet i målet, och framför sig har han idel bekanta ansikten; Daniel på högerkanten, Pekka på vänsterkanten, och rutinerade Björn i mitten. Yttrar är Tapas och nykomlingen Algot, båda med normal order för mittfältets skull, och på innermittfältet har vi spelskicklige Fredrik, nykomlingen Klas och som sagt Māris, som hjälper Algot på vänsterkanten. Längst fram har vi Svante som så många gånger förut, samt nygamla Johan då som sagt. På bänken till Öbban, Amir, Janne, Game winner och Claes.

Till sist, idag gör Björn sin 75:e VM-match, vilket gör att han går om legendaren Mthinklulu Ngubane i toppen på mest spelade VM-matcher för Sverige! Hurra för jubilaren Björn!